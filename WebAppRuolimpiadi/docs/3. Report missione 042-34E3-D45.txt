+++ Classificazione: Criptatus II - Report missione 042/34E3/D45+++ <br>
File di riferimento: <br>
• Pictocatture allegate <br>
• Dati schieramento forze [confidenziali] <br>
Data Entrata: : 4.551.856.M41 <br> 
Permesso Entrata: Codex Astartes - Autorizzazione primaris <br>
Autore: Capitano della Veglia Hoga Khan, Furie Bianche   <br>
Trasmesso: CF/IA – Incrociatore Esorcista “Sentinella Vendicatrice” <br>
Trasmettitore: Astropate Osvald <br>
Ricevuto da: Fratello Bibliotecario XXX, Angeli Sanguinari <br>
 
Pensiero del giorno: “sii benedizione per i tuoi fratelli e rovina dei tuoi nemici” <br> <br>

Fratelli gli alti vertici del sacro Ordo Xeno richiedono il nostro intervento sul pianeta Inda Vigilis per il salvataggio del Lord Inquisitore Maxmilian Ghrion. Sua Eccellenza è stato assalito da un numero imprecisato di eretici che lo hanno costretto a barricarsi nelle profondità della città di Nova Gheli mentre svolgeva i suoi sacri doveri. L’intera provincia è teatro di scontri feroci tra le forze di difesa planetaria fedeli all’Imperium e lo schieramento eretico che ha invaso la città. Se la Luce dell’Astronomican ha guidato correttamente le menti degli astropati la situazione è in stallo da giorni e da più di due settimane non si hanno contatti diretti con l’Inquisitore se non il messaggio di aiuto astropatico inviato ad intervalli regolari nell’immaterium. Il concilio ha notizie contrastanti sull’entità e la natura delle forze in campo.<br>
Noi Astartes risponderemo alla chiamata, siate vigili fratelli, il nemico ha agenti fin dentro l’alto comando, fidatevi soltanto di voi stessi e dei vostri strumenti benedetti. Non abbiate pietà per nessuno, che il volere dell’Imperatore si compia.
<br><br>Capitano della Veglia Hoga Khan, Furie Bianche